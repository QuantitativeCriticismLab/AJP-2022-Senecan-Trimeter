Vis magna populi est. Principis maior tamen.
Respiciet ipse coniugem. Paelex uetat.
Inuisa cunctis nempe. Sed cara est uiro.
Nondum uxor est. Iam fiet, et genetrix simul.
Iam metuit eadem Nempe praelatam sibi.
Calcat iacentem uulgus. Inuisum opprimit.
Ferrum tuetur principem. Melius fides.
Decet timeri Caesarem. At plus diligi.
Metuant necesse est Quidquid exprimitur graue est.
Iussisque nostris pareant. Iusta impera.
Statuam ipse. Quae consensus efficiat rata.
Destrictus ensis faciet. Hoc absit nefas.
Negare durum est. Principem cogi nefas.
Remittat ipse Fama sed uictum feret.
Leuis atque uana. Sit licet, multos notat.
Excelsa metuit. Non minus carpit tamen.
Parere dubitas? Cur meam damnas fidem?
Quod parcis hosti. Femina hoc nomen capit?
Si scelera cepit. Estne qui sontem arguat?
Populi furor. Quis regere dementes ualet?
Qui concitare potuit. Haud quemquam, reor,
Mulier - Dedit natura cui pronum malo
Sed uim negauit. Vt ne inexpugnabilis