Gnatus Thyestae? Si parum est, adde et nepos.
Festus dies est. Festus et Troiae fuit.
Veneremur aras. Cecidit ante aras pater.
Iouem precemur pariter. Herceum Iouem?
Credis uidere te Ilium? Et Priamum simul.
Hic Troia non est. Vbi Helena est, Troiam puta.
Ne metue dominam famula. Libertas adest.
Secura uiue. Mihi mori est securitas.
Nullum est periclum tibimet. At magnum tibi.
Victor timere quid potest? Quod non timet.
Quis esse credat uirginem - Gnatam tuam?
Modestius cum matre. Pietatem doces?
Extra Mycenas. Redde nunc gnatum mihi.
Et tu parentem redde. Quo latitat loco?
Iustae parenti satis. At iratae parum.
Morieris hodie. Dummodo hac moriar manu.
Concede mortem. Si recusares, darem:
Mortem aliquid ultra est? Vita, si cupias mori. -
Furiosa, morere. Veniet et uobis furor.